# -*- mode: mandoku-view; -*-
#+TITLE: 封氏聞見記
#+DATE: 2015-08-24 23:22:32.423323
#+PROPERTY: ID KR3j0083
#+PROPERTY: BASEEDITION WYG    
#+PROPERTY: JUAN 卷十
<pb:KR3j0083_WYG_010-1a>¶
欽定四庫全書¶
　封氏聞見記卷十　　　　　唐　封演　撰¶
　　　務尚¶
蕭誠自務札翰李邕恒自(一本云/怕書)言别書二人俱在南¶
中蕭有所書將謂稱意以呈邕邕輙不許蕭疾其掩已¶
遂假作古帖數幅朝夕把翫令其故暗見者皆以為數¶
百年書也蕭詣邕云有右軍真蹟寳之已久欲呈大匠¶
李欣然願見蕭故遲回旬日未肯出也後因論及李固¶
<pb:KR3j0083_WYG_010-1b>¶
請見曰許而不出得非誑乎蕭於是令家童歸見取不¶
得驚曰前某客來見之當被竊去李誠以為信矣蕭良¶
久曰吾置在某處遂忘之遽令走出旣至李尋繹久不¶
疑其詐云是真物平生未見在坐者咸以為然數日蕭¶
黙(一本多在/黙二字)候邕賔客雲集因謂李曰公常不許誠書¶
昨所呈數紙㓜時書何故呼為真跡鑒將何在邕愕然¶
曰試更取之及見略開視置牀上曰子細看之亦未能¶
好¶
<pb:KR3j0083_WYG_010-2a>¶
　　　諷切¶
賀知章為秘書監累年不遷張九齡罷相於朝中謂賀¶
曰九齡多事意不得與公遷轉以此為恨賀素詼諧應¶
聲荅曰知章蒙相公庇䕃不少張曰有何相庇賀曰自¶
相公在朝堂無人敢罵知章作獠罷相以來爾汝單字¶
稍稍還動九齡大慚¶
　　　歡狎¶
鄭昈性通脱與諸甥姪談笑無間曾被飄瓦所擊頭血¶
<pb:KR3j0083_WYG_010-2b>¶
淋漓玉簪俱折家人惶遽來視外甥王在後至曰二十¶
舅今日頭璧俱碎昈大呌曰我不痛裹函(一作/亟)令(一作/命)¶
酒酣興盡昈後至戸部員外郎滁州刺史云¶
　　　袪&KR2719;(一本/作恡)¶
御史大夫鄧景山為揚州節度有白岑者善療發背海¶
外有名而深秘其方雖權要求者皆不與真本景山常¶
急之㑹岑為人所訟景山故令深加按劾以出其方岑¶
懼死使男歸取呈上景山得方寫數十本牓諸衢路乃¶
<pb:KR3j0083_WYG_010-3a>¶
寛其獄¶
　　　脩復¶
顔真卿為平原太守立三碑皆自撰親書其一立於郡¶
門内紀周時臺省擢牧諸郡者十餘人其一立於郭門¶
之西紀顔氏曹魏時顔裴髙齊時顔之推俱于平原太¶
守至真卿凡三典兹郡其一是東方朔廟碑鐫刻旣畢¶
屬幽方起逆未之立也及真卿南渡蕃冦䧟城州人埋¶
匿此碑河朔克平别駕吳子晁好事之士也掘碑使立¶
<pb:KR3j0083_WYG_010-3b>¶
于廟所其二碑求得舊文買石鐫勒樹之都門時顔任¶
撫州子晁拓三碑本寄之顔經艱故對之愴然曰碑者¶
往年一時之事何期大賢再為脩立非所望也即日專¶
使賫書至平原致謝子晁後至相州刺史御史大夫¶
　　　贊成¶
天寳初(一本有成字/一本作歲)恊律郎鄭䖍采集異聞著書八十¶
餘卷人有竊窺其草藁告䖍私脩國史䖍聞而遽焚之¶
由是貶謫十餘年方從調選授廣文館博士䖍所焚書¶
<pb:KR3j0083_WYG_010-4a>¶
旣無别本後更纂録率多遺忘猶成四十餘卷書未有¶
名及為廣文博士詢于國子司業蘇源明源明請名㑹¶
粹取爾雅㑹粹舊說也西河大守盧象䖍詩云書名㑹¶
粹才偏逸酒號屠蘇味更醇即此之謂也¶
　　　討論¶
著作郎孔至二十傳儒學撰百家類例品第海内族姓¶
以燕公張說為近代新門不入百家之數駙馬張垍燕¶
公之子也盛承寵眷見至所撰謂弟埱曰多事漢天下¶
<pb:KR3j0083_WYG_010-4b>¶
族姓何關尔事而妄為升降埱素與至善以兄言告之¶
時工部侍郎韋述諳練士族舉朝共推每商𣙜姻親咸¶
就諮訪至書初成以呈韋公韋公以為可行也及聞垍¶
言至懼將追改之以情告韋韋曰孔至休矣大丈夫奮¶
筆將為千載楷則奈何以一言而自動揺有死而已胡¶
不可也遂不復改¶
　　　穎悟¶
開元初潞州常敬忠十五明經擢第數年之間遍能五¶
<pb:KR3j0083_WYG_010-5a>¶
經上書自舉并云一遍能誦千言勅付中書考試燕公¶
問曰學士能一遍誦千言能十遍誦萬言乎對曰未曽¶
自試燕公遂出一書非人間所見也謂之曰可十遍誦¶
之敬忠依命危坐而讀每遍畫地記讀七遍起曰此已¶
誦得燕公曰可滿十遍敬忠曰若十遍即是十遍誦得¶
今七遍誦得何要滿十燕公執本臨試觀覽不暇而敬¶
忠誦之已畢不差一字見者莫不嘆羨即日聞奏恩命¶
引對賜綠衣一副兼賞禮物(一作/袍笏)拜東宫衙佐仍直集¶
<pb:KR3j0083_WYG_010-5b>¶
賢侍講毛詩百餘日中三度改官特承眷遇為儕類所¶
嫉中毒而卒¶
　　　敏速¶
天寳中漢州(一本漢/作州)雒縣尉張陟(一作/渉)應一藝自舉日¶
試萬言須中書考試陟令善書者三十人各令操紙執¶
筆向席環庭而坐俱占題目身自循(一作/廵)席依題口授¶
言訖即過周而復始至午後詩筆俱成得七千餘字仍¶
請滿萬數宰相曰七千可為多矣何須(一作/必須)萬具以狀¶
<pb:KR3j0083_WYG_010-6a>¶
聞勅賜縑帛拜太公廟丞直廣文館時號為張萬言¶
　　　避忌¶
兼御史大夫韋倫奉使吐蕃以御史茍曽(一作/㑹)為判官¶
行有日矣或謂倫曰吐蕃諱狗大夫將一茍判官何以¶
求好倫遽奏其事今上令改茍為荀而其人不易及使¶
還曽遂姓荀不歸舊姓¶
　　　戲論¶
裴子羽為下邳令張晴為縣丞二人俱有聲氣而善言¶
<pb:KR3j0083_WYG_010-6b>¶
語曽論事移時人吏竊相謂曰縣官甚不和長官稱雨¶
贊府即道晴贊府稱晴長官即道雨終日如此非不和¶
乎(一本有豈/非二字)¶
　　　失誤¶
陽(一本/作湯)伯博任山南一縣丞其妻陸氏名家女也縣令¶
婦姓伍也他日㑹諸官之婦旣相見縣令婦問贊府夫¶
人何姓荅曰姓陸次問主簿夫人何姓荅曰姓漆縣令¶
婦勃然入内諸夫人不知所以欲郤回縣令聞之遽入¶
<pb:KR3j0083_WYG_010-7a>¶
問其婦婦曰贊府婦云姓陸主簿婦云姓漆以吾姓伍¶
故相弄耳餘官婦賴吾不問必曰姓八姓九縣令大笑¶
曰人各有姓何如此復令其婦出¶
　　　謬識¶
相州城門舊以磚壘傳云越王為刺史時作大歴中鄴¶
中有士人素無學識而强談經史曾與予俱出北門其¶
人問曰太守專城此是乎初以為戲言察其意色非戲¶
也余應之曰此是塼瓦之磚非專城之專其人悵然自¶
<pb:KR3j0083_WYG_010-7b>¶
失西門寰為邯鄲令入寺行香見金燈花不識以為芝¶
草遽于(一作令/一作為)脩狀申使司使司差官就檢時兵戈之¶
後僧徒多後輩亦不之識但云此芝草宿根春時生葉¶
至夏生花秋乃死見來如此不記種蒔年歲檢官具上¶
其事使司知其誤不復問矣¶
　　　查談¶
宋昌藻考功員外郎之問之子也天寳中為滏(一作/淦)陽¶
尉刺史房琯以其名父之子常接通之㑹有中使至州¶
<pb:KR3j0083_WYG_010-8a>¶
琯使昌藻郊外接候須臾郤還云彼(一作/被)額房公澹雅¶
之士顧問左右何名為額有叅軍亦名家子歛笏而對¶
曰查名該訶為額房悵然曰道額者已成可笑識額者¶
更是竒人近代流俗呼丈夫婦人縱放不拘禮度者為¶
查又有百數十種語自相通解謂之查談(一作/語)大抵廹¶
猥僻(一作/近)¶
　　　嘲翫¶
補闕王志安晚不得志久游恒趙之間人畏其口莫敢¶
<pb:KR3j0083_WYG_010-8b>¶
引用志安作詩以刺當塗者云末刼蘭香科下人衣冠¶
禮樂與君臣如來若向閻浮出莫視從來丈六身見者¶
彌增怨恚¶
　　　慙悚¶
進士周逖改次千字文更撰天寳應道千字文將進之¶
請頒行天下先呈宰執右相陳公近問之曰有添換乎¶
逖曰翻破舊文一無添换又問翻破盡乎對曰盡右相¶
曰枇杷二字如何翻破逖曰惟此二字依舊右相曰若¶
<pb:KR3j0083_WYG_010-9a>¶
有此還是未盡逖逡廵不能對而退¶
　　　狂譎¶
王嚴光頗有文才而性卓詭旣無所逹自稱釣鰲客廵¶
歴郡縣求麻鐵之資云造釣具有不應者輙録姓名(一/本)¶
(名/姓)藏于書笈中人問將此何用荅曰釣鰲之時取此懞¶
漢以充鰲餌兵亂之後嚴光年鬚已衰任棣州司戸時¶
刺史有馬州佐已下多乗驢嚴光作詩曰郡將雖乗馬¶
羣官緫是驢對衆吟誦以為笑樂¶
<pb:KR3j0083_WYG_010-9b>¶
　　　侮謔¶
范液有口才薄命所向不偶曾為詩曰舉意三江竭興¶
心四海枯南游李邕死北望守珪殂液欲投謁二公皆¶
㑹其淪躓故云然宗叔范純家富于財液每有所求純¶
常給與之非一純曾謂液曰君有才而困于貧廹可試¶
自詠液命紙筆立操而竟其詩曰長吟太息問皇天神¶
道由來也已偏一名國士皆貧病但是裨兵緫有錢純¶
大笑曰教君自詠何罵我乎不以為過¶
<pb:KR3j0083_WYG_010-10a>¶
　¶
　¶
　¶
　¶
　¶
　¶
　¶
　¶
<pb:KR3j0083_WYG_010-10b>¶
　¶
　¶
　¶
　¶
　¶
　¶
　¶
　封氏聞見記卷十¶
<pb:KR3j0083_WYG_010-11a>¶
　襍家言用裨史氏之不足而讀封氏書於唐事知所¶
　未知其編類亦備富哉言乎明姑蘇吳岫識¶
　予素有藏書之癖凡親友見借者暇日多手鈔之此¶
　書乃十五年前所鈔者至正丙申歲不幸遭時艱難¶
　烽火四起煨燼之餘尚存殘書數百卷今僻居深村¶
　無以為遣旦夕頼此以自適亦不負愛書之癖矣至¶
　正辛丑上元日重觀于泗北疑夢軒雲間夏庭芝伯¶
　和父謹誌¶
<pb:KR3j0083_WYG_010-11b>¶
　封氏聞見記自六卷至十卷昔友人唐子畏見借所¶
　鈔特以不全為恨近又于桞大中借鈔前五卷庶㡬¶
　為全書然第七卷中全局俱欠止存末後一紙耳嗟¶
　哉古書之難得如此富室子弟積書萬卷而不讀亦¶
　獨何心哉朱良育記¶
　萬厯辛丑假酉巖秦翁藏本校過右二䟦亦從此本¶
　録出¶
　　　　　　　　　　　　常熟孫伏生允伽記¶
<pb:KR3j0083_WYG_010-12a>¶
　原本係吾吳吳方山家藏物也向為邑中前輩孫伏¶
　生所得孫復從酉巖秦翁假别本細勘不可謂不加¶
　詳矣余與伏生孫岷自善乃得假而録之虞山陸貽¶
　典勅先識時崇禎辛巳仲春二十有六日也¶
　　　　　　　是嵗重午後六日晚將原本勘竟¶
　¶
　¶
　¶
<pb:KR3j0083_WYG_010-12b>¶
　¶
　¶
　¶
　¶
　¶
　¶
　¶
　封氏聞見記¶
