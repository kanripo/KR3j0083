# -*- mode: mandoku-view; -*-
#+TITLE: 封氏聞見記
#+DATE: 2015-08-24 23:22:32.294219
#+PROPERTY: ID KR3j0083
#+PROPERTY: BASEEDITION WYG    
#+PROPERTY: JUAN 卷一
<pb:KR3j0083_WYG_001-1a>¶
欽定四庫全書¶
　封氏聞見記卷一　　　　　唐　封演　撰¶
　　　道教¶
本自黄帝至老君祖述其言故稱為黄老之學戰國時¶
禦㓂蒙莊之徒著書咸以黄老為宗師禦冦天瑞篇引¶
黄帝之書曰谷神不死是為元牝元牝之門是為天地¶
根綿綿若存用之不勤此章黄帝之言而存五千之内¶
則老氏所書同出已明矣其後學道學儒學墨諸家分¶
<pb:KR3j0083_WYG_001-1b>¶
明各為一教漢武帝進用儒術黄老由是見廢後漢桓¶
帝夢見老子詔陳相孔壽立廟於苦縣刻石為銘今(一/本)¶
(作/太)亳州真源縣即古楚縣賴鄉也漢時屬陳國郭縁生¶
述征記云老子廟中有九井汲一井八井皆動即其地¶
也國朝以李氏出自老君故崇道教髙祖武徳三年晉¶
州人吉善行於羊角山見白衣老父呼善行謂曰為我¶
語唐天子吾是老君即汝祖也今年無賊天下太平髙¶
祖即遣使致祭立廟于其地遂改浮山縣為神山(一作/神仙)¶
<pb:KR3j0083_WYG_001-2a>¶
縣拜善行為朝散大夫髙宗乾封元年還自岱嶽過真¶
源縣詣老君廟追尊為𤣥元皇帝𤣥宗開元二十一年¶
親注老子道徳經令學者習之二十九年兩京及諸州¶
各置𤣥元皇帝廟京師號𤣥元宫諸州號紫極宫尋改¶
西京𤣥元宫為太清宫東京𤣥元宫為(缺二/字)宫(以下/缺)¶
　　　儒教¶
(缺十五字/)　　　　　　　　　　　復以諸生多不¶
精勵遂廢州縣學京師惟留國子生七十二人煬帝即¶
<pb:KR3j0083_WYG_001-2b>¶
位復興教誘國朝以來州縣皆有博士縣則州補州則¶
吏曹授焉然博士無吏職惟主教授多以醇儒處之衣¶
冠俊乂(一作/俊人)恥居此任元宗時兩京國學有明經進士¶
州縣之學絶無舉人於是勅停鄉貢一切令補學生然¶
後得舉無何中原有事乃復為鄉貢州縣博士學生惟¶
二仲釋奠行禮而已今上登極思宏教本吏部尚書顔¶
真卿奏請改諸州博士為文學品秩在參軍之上其中¶
下州學一事已上並同上州每令與司功參軍同試貢¶
<pb:KR3j0083_WYG_001-3a>¶
舉並四季同巡縣㸃檢學生課其事業博士之為文學¶
自此始也流俗婦人多於孔廟祈子殊為䙝慢有露形¶
登夫子之榻者後魏孝文詔孔子廟不聽婦人合雜祈¶
非望之福然則聾俗所為有自來矣¶
　¶
　¶
　¶
　¶
<pb:KR3j0083_WYG_001-3b>¶
　¶
　¶
　¶
　¶
　¶
　¶
　¶
　封氏聞見記卷一¶
